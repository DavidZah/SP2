Plzeň - Fotbalová Plzeň je bez trenéra. Kouč Stanislav Levý musí opustit lavičku desátého týmu ligové tabulky poté, co jeho svěřenci doma prohráli 1:2 s předposledním Kladnem.
Vedení fotbalové Viktorie Plzeň na klubovém webu oznámilo, že novým trenérem prvoligového mužstva bude po zbytek tohoto soutěžního ročníku Karel Krejčí, dosud šéftrenér plzeňské mládeže a kouč ligového dorostu.
Ke změně na trenérském postu dochází kvůli jarním neuspokojivým výsledkům prvoligového týmu, který se dostal do sestupového pásma. Plzeň na jaře vyhrála z dosavadních deseti ligových střetnutí pouze jediné, hned to první doma s Brnem.
Poté následovaly tři remízy a šest porážek, z nichž ta poslední s Kladnem na vlastním hřišti znamenala pro kouče Levého konec. Společně s Levým byli odvoláni i jeho asistenti Michal Petrouš se Zdeňkem Bečkou. "Trenér Levý odvedl v Plzni velký kus práce. Bohužel poslední výsledky nás nemohly nechat nečinnými. Z toho důvodu jsme se rozhodli s okamžitou platností trenéra Levého s jeho asistenty odvolat," potvrzuje generální manažer plzeňského klubu Zdeněk Kořínek pondělní rozhodnutí.
Po zbývající čtyři ligová kola povede mužstvo společně s Krejčím asistent Milan Matějka, který v minulosti působil v druholigovém Sokolově a třetiligových Karlových Varech.
Po sedmi letech ve Švýcarsku čeká volejbalového trenéra Jozefa Novotného první domácí štace. Bývalý úspěšný reprezentant povede nováčka mužské extraligy tým ČZU Praha. V nově sestaveném mužstvu bude mít cizineckou legii: vedle domácích hráčů jsou v kádru tři Australané, Francouz původem z Tichomoří a v zahraničí klubové vedení hledá ještě posilu na místo univerzála.
Z hráčů, kteří týmu České zemědělské univerzity vybojovali postup do extraligy, zůstali v kádru jen nahrávač Robert Mifka a australské libero Phillip De Salvo.
Většina členů původního týmu včetně trenéra Pavla Řeřábka a bývalého reprezentanta blokaře Marka Pakosty zůstala pohromadě a bude pod hlavičkou B-týmu hrát dál první ligu. Univerzál Petr Karabec odešel do Zlína, nahrávač Ondřej Fortuník se vydal do zahraničí.
Vedení klubu tak pro extraligu začalo budovat nový tým. Čtveřice Andrew Hunter, Andrew Earl, Tomáš Kotrch a Marek Novák přišla z Kladna, s nímž byl pražský klub do loňského roku majetkově propojen. Další volejbalisté povýšili do A-týmu z juniorských týmů Lužin, což je další subjekt, který se na vzniku pražského volejbalového klubu podílí. Ten dodá Matěje Rybníčka (mladší bratr hvězdy extraligy), Štěpána Fryntu, Jana Zapletala a Martina Šrankotu.
"Z francouzského St. Brieuc jsme získali smečaře Vitaly Tupoua," zmiňuje sportovní ředitel Milan Fortuník posilu, která pochází z tichomořských ostrovů Wallis a Futuna, patřících pod francouzskou správu. "Z hostování z Brna se vrací Luboš Zita, který byl hráčem Lužin. Z Plzně jsme získali na smeč talentovaného juniora Michala Záveského," doplňuje bilanci změn v kádru Fortuník.
Na přání nového trenéra Novotného neuvolnilo vedení klubu Fryntu na přestup do Opavy. V kádru je pět smečařů, mezi nimiž bude kouč hledat kandidáta na pozici univerzála. "Klasického univerzála nemáme, ale hledání pokračuje. V sobotu budeme mít další testovací trénink, ve kterém se představí Slováci a jeden Estonec," říká ředitel Fortuník.
"Věřím, že tenhle tým bude bojovat o účast v play-off," tvrdí Jozef Novotný, který se do českého volejbalu vrací po sedmi letech. "Naposledy jsem tady působil ještě jako hráč v prvoligových Dobřichovicích," připomíná.
Otec smečaře Marka Novotného, který letos získal italský titul s Trevisem, působil sedm let ve Švýcarsku. Vyzkoušel si tam pozici hrajícího trenéra, koučoval týmy mužů i žen. "S volejbalisty Amrisvilu jsme byli dvakrát vicemistři a hráli jsme i Pohár CEV," rekapituluje Novotný a dodává, že evropský pohár hrál i s ženským týmem Schaffhausenu.
Do Prahy přichází s chutí pomoci českému volejbalu. "Na práci se těším, chci pomoci českému volejbalu, který není v lehké situaci. Chybí tu generace mladých hráčů," soudí bývalý reprezentant a stříbrný medailista z mistrovství Evropy v roce 1985.
S novým týmem se trenér začal seznamovat o víkendu na turnaji v Bučovicích. "Nastoupili zatím jen mladí hráči. Z turnaje mám dobrý pocit, z osmi mužstev jsme skončili třetí," řekl Novotný, který s týmem vyrazí příští týden na hrubou přípravu do Pece pod Sněžkou.
V týmu bude chybět blokař Tomáš Kotrch, který cestuje na univerziádu, a také australské trio, které má reprezentační povinnosti. "Ti dorazí až týden před začátkem extraligy," podotýká Novotný. "Chci připravit tým tak, aby vznikla konkurence a Australané museli o místo v sestavě bojovat," plánuje kouč.
Start do sezony bude mít extraligový nováček hodně ostrý. V prvním kole hraje 20. září v hale mistra v Českých Budějovicích, pak po domácím duelu s Brnem míří v dalších dvou kolech do Ostrava a Opavy a v pátém kole hraje s Libercem. "Chceme začít co nejlepšími výsledky, ale je mi jasné, že budeme spíš bojovat o účast v play-off, a tak nebudu hráče tlačit do toho, že musíme za každou cenu porážet zrovna Opavu nebo Budějovice v jejich halách," uzavírá Jozef Novotný.
Bílé symboly na důkaz čistoty a nevinnosti, v takovém duchu se nesla už druhá demonstrace studentů plzeňských práv za zachování jejich fakulty. O jejím konci rozhodla akreditační komise, která škole neprodloužila magisterský program. Několik stovek studentů na jejich demonstrace přišla podpořit řada známých plzeňských osobností, mezi nimi i plzeňský biskup František Radkovský.
Přišel jsem vás podpořit protože vím, že váš boj je spravedlivý a vy jste vzati jako rukojmí, i když vy vlastně za nic nemůžete, za to co se stalo předtím, samozřejmě, že vám držím palce, a velice bych vám přál, aby všechno dobře dopadlo.
České Budějovice - Nejlépe se již tradičně dařilo lidem pracujícím s financemi -vydělávali průměrně 26 289 korun a jejich platy vzrostly o 16,7 procenta. V růstu mezd je však předběhli počítačoví odborníci.
Více než osmnáctiprocentním růstem se dostali na druhé místo s průměrným platem 24 789 korun.
"Platy v této oblasti jsou vysoké už delší dobu, protože v České republice vzniklo zastoupení velkých zahraničních firem, které průměr zvedají. U nás v posledních dvou letech činil meziroční nárůst kolem pěti procent," uvedl ředitel českobudějovické softwarové firmy IT Systems Václav Sabáček.
Doplnil, že jsou platy navíc značně rozdílné podle schopností, znalostí a zkušeností jednotlivých pracovníků. V jeho firmě se pohybují mezi patnácti až třiceti tisíci.
V nadprůměru se dále pohybují platy ve strojírenství, energetice a vodárenství, silně podprůměrné jsou naopak mzdy v zemědělství a lesnictví - pod třináct tisíc.
Ve výrobě plastů ovlivnila propad platů o 1,4 procenta zvýšená cena ropy. "Cena materiálu stoupla o třicet procent. "Rok byl z hlediska produkce dobrý, ale na platy nám toho moc nezbylo. Něco jsme ale zaměstnancům přece jen přidali, ale žádná sláva to není," přiblížil majitel kunžacké plastikářské firmy KTZ Eduard Kovář. Ve výrobě plastů a pryže se vydělávalo průměrně 15 458 korun.
Nové tarify za volání, které ohlásila firma O2, možná budou mít zajímavý dopad. Kromě toho, že ceny sníží i ostatní operátoři, na novince zřejmě ušetří i stát, byť nepůjde o miliony. Poslanci a senátoři, kteří mohou za jeden měsíc provolat až sedm tisíc korun, totiž slibují, že díky nižším cenám nebudou náhrady tolik využívat.
V současnosti může každý poslanec a senátor provolat za rok 84 tisíc korun a částku mu pak zpětně Sněmovna nebo Senát proplatí. Co je přes tuto částku, si zaplatí zákonodárce sám.
"Je to stanoveno tak, že každý poslanec si může v rámci tohoto paušálu účtovat náklady za pět čísel a jedno internetové připojení do regionální kanceláře. Nám pak předkládá fakturu za telefon a dostane ji proplacenou," řekl mluvčí Sněmovny Roman Žamboch.
Jen Sněmovna má vyčleněno na telefonování poslanců až 16,8 milionu. Částku většinou poslanci nevyčerpají, loni si nechali proplatit necelých 12 milionů. Nyní po oznámení nových neomezených tarifů od O2 ( více o nich čtěte zde ) a příslibu ostatních operátorů zákonodárci tvrdí, že utratí za volání ještě méně.
Například poslanec za TOP 09 a Starosty Jan Farský si za loňský rok nechal proplatit přes 82 tisíc korun. Vysvětluje to tím, že má tři asistenty, kteří protelefonují víc než on. "Já mám většinou nižší účet, zatímco za každého z nich dorazí účet na zhruba šestnáct set korun. Vím, že je to hodně a už jsem to v minulosti řešil," řekl iDNES.cz Farský.
"O nových tarifech už jsem slyšel a nechám asistenty prověřit, zda bychom na telefonování mohli ušetřit. Nechci si nechat proplácet tolik," dodal.
Farský je zároveň jedním z místopředsedů rozpočtového výboru ve Sněmovně, který by mohl výši paušálů za telefonování pro poslance změnit. K tomu se však zatím nikdo nechystá. "Je to příliš čerstvé, abychom to stihli projednat. Nevylučuji, že se tak stane, ale osobně bych spíš ten paušál nechal na sedmi tisících. Je přeci na uvážení každého poslance, kolik provolá a jak to před voliči odůvodní," míní Farský.
I další člen výboru, komunista Jiří Dolejš, řekl, že novinky v tarifech jsou příliš čerstvé. "Počkal bych několik týdnů, jestli nejde jen o nějakou reklamní akci operátorů. Pokud ty ceny sníží všichni a budou trvalé, mohli bychom se o výši paušálu bavit. Já bych se tomu snížení nebránil," dodal Dolejš.
On sám ostatně využíval paušál na volání jen z poloviny. Loni si nechal proplatit 39 tisíc korun. "Mám jen jednoho asistenta a sám moc nevolám," vysvětluje to Dolejš.
Celou částku, tedy 84 tisíc korun za rok, si nechává naopak proplatit Michal Babák z Věcí veřejných. "Jezdím často do zahraničí, hodně volají moji asistenti. Někdy platím za telefonování až patnáct tisíc měsíčně, a to mám výhodný tarif už nyní. Každopádně to, co je nad sedm tisíc, platím ze svého," řekl Babák.
Zároveň řekl, že by i tak nebyl proti případnému snížení paušálu. "Některým poslancům by stačilo určitě méně," tvrdí.
Šéf rozpočtového výboru Pavel Suchánek z ODS řekl, že se jeho členové sejdou už příští týden. "Je možné, že se tam o tom budeme bavit. Jsem ale v zahraničí a zatím nemám o těch změnách přesné informace," dodal. Suchánek si nechal loni proplatit necelých 72 tisíc korun.
Jednatřicetiletého zloděje z Českobudějovicka obvinili policisté z krádeže platební karty a poškozování cizí věci. Už v dubnu a květnu vykrádal automobily, majitelům způsobil celkovou škodu 146 tisíc korun. Například v Týně nad Vltavou ukradl z Peugeotu 205 dámskou kabelku s mobilním telefonem, peněženkou a platební kartou. Policisté ho dopadli a obvinili. V posledních třech letech byl za podobné trestné činy odsouzen.
Po desítkách let odborníci sáhli ke změně celorepublikové hranice epidemie chřipky. Úprava byla nutná, protože data podle epidemiologů podhodnocují skutečnost. Lidé sice marodí, ale statistiky je "nevidí", protože jich méně chodí k lékaři kvůli regulačním poplatkům a třech dnech neplacené nemocenské.
"Ještě minulou chřipkovou sezonu byla hranice epidemie dána dvěma tisíci nemocnými na sto tisíc obyvatel. Letos jsme přistoupili na její snížení na 1 700 nemocných na sto tisíc obyvatel," řekl iDNES.cz hlavní hygienik ČR Michael Vít.
V praxi to znamená, že pokud celorepublikový průměr ukáže na 1 700 nemocných, je to znamení, že Česko stojí na pomezí epidemie chřipky, rýmy a viróz.
"Data podhodnocují skutečný stav," vysvětluje důvod změny epidemiolog Jan Kynčl ze Státního zdravotního ústavu.
To znamená, že statistiky v Česku uvádí v posledních letech méně nemocných. Experti ale míní, že je jich zhruba stejně, jen část z nich nechodí kvůli rýmě a chřipce k lékaři a léčí se raději sami. Jenže pokud lidé nenavštíví lékaře, do čísel, se kterými pracuje Státní zdravotní ústav, se nezapočítají.
Ke snížení hranice epidemie podle Kynčla nedávno přistoupila z podobných důvodů i Velká Británie
Odborníci k úpravě hranice chřipkové epidemie v České republice sáhli v podstatě vůbec poprvé. Před rokem 1990 se v praxi dvoutisícová hranice v podstatě nepoužívala. Ve chvíli, kdy si ji odborníci stanovili, se léta držela na stejné úrovni. Až nyní šla dolů a zřejmě opět zůstane léta neměnná. "Domnívám se, že nová hranice rozhodně není jen pro tuto sezónu," dodává Kynčl.
Hlavní hygienik i epidemiolog nepředpokládají, že kvůli snížení hranice se bude Česko s epidemií chřipky potýkat dříve. Jednak proto, že počet nemocných přepočítaný na 100 tisíc obyvatel ČR není jediným ukazatelem, který se před vyhlášením epidemie zvažuje (ohled je brán například na rychlost, s jakou nemocných přibývá). Ale také proto, že dlouhodobé statistiky ukazují, že velký nápor chřipky přichází každý rok zhruba ve stejné období. Bez ohledu na počasí. Tedy v druhé polovině ledna. "Jakmile se vrátí lidé do práce a děti do školy, můžeme čekat vyšší hodnoty nemocnosti," soudí Vít.
Aktuální čísla nyní hovoří o 1 201 nemocných na 100 tisíc obyvatel České republiky. Nad 1 500 nemocných mají nyní tři kraje: Jihomoravský, Liberecký a Moravskoslezský.
Otevření víceúčelového sportovního hřiště si žádá oslavu, proto dnes ve 13 hodin začne ve Vysokém Veselí velká letní slavnost s mažoretkami, karaoke, šermíři, country kapelou Trosky, kouzelníky i s koncertem Abba world revival.
Plzeň - Jak se dívají znalci na případ vraždy jedenaosmdesátiletého profesora matematiky?
Psychiatr Václav Fait nevyloučil, že mezi bývalými manžely mohl být dlouhodobý konflikt: "Prokáže-li soud, že čin spáchala obžalovaná, mohlo se v jejím případě jednat o zkratkovité jednání v afektu." K podobnému závěru dospěla i psycholožka Karolína Malá. "U paní obžalované převažuje racionalita nad city. Mohla se u ní objevit nepřiměřená reakce na malichernost," popsala znalkyně.
Odborníci naznačili, že jedním z problémů mezi tímto párem mohla být neochota profesora Bodláka změnit styl oblékání. Navíc se u Václava Bodláka začínaly projevovat příznaky stáří, například občasná zmatenost nebo poruchy paměti.
Pilota policejní letecké služby Tomáše Škrabálka potrestal soud roční podmínkou za neuposlechnutí rozkazu. Policista odmítl předložit požadované doklady k pravidelné kontrole s odůvodněním, že mu nadřízení dříve zabavili letové deníky. Rozsudek není pravomocný, Škrabálek se na místě odvolal.
Obvodní soud pro Prahu 6 v pondělí rozhodl, že se Škrabálek odmítnutím předložit doklady dopustil přečinu neuposlechnutí rozkazu, a uložil mu trest odnětí svobody v délce trvání jednoho roku s podmíněným tříletým odkladem.
Vyhověl tak státnímu zástupci, který s ohledem na dosavadní bezúhonnost obžalovaného navrhl trest při dolní hranici sazby s podmíněným odkladem při horní hranici.
Soudkyně Markéta Binderová v květnu projednávání kauzy odročila, neboť všichni navržení svědkové byli tehdy vázáni povinností zachovávat mlčenlivost ( o předchozím jednání čtěte zde ). Před pondělním výslechem svědky - mezi nimiž byli Škrabálkovi nadřízení i kolegové z řad policie - poučila, že v rozsahu nutném pro potřeby řízení je ministr vnitra omezení zprošťuje.
Státní zástupce v pondělí trval na tom, že obžalovaný úmyslně, výslovně a opakovaně odepřel provést nařízení, ukládající pilotům předložit k pravidelné kontrole náležité doklady, čímž se dopustil zmíněného přečinu. Jeho tvrzení podpořili výpovědí Škrabálkovi nadřízení. Ředitel letecké služby Tomáš Hytych například uvedl, že obžalovaného ústně i písemně vyzval k předložení dokladů standardní cestou, což pilot nerespektoval.
Škrabálek se sice v prosinci 2014 ke kontrole způsobilosti dostavil, zaměstnanci pověřenému kontrolou však odmítl vydat originály dokladů. Když jeho nabídka předložit pouze opis dokumentů nebyla připuštěna, zašel přímo za ředitelem, aby mu doklady osobně ukázal a kontrolu vyřídil.
Neochotu předat originály dokladů vysvětlil u soudu tím, že při předchozí kontrole zabavilo ředitelství jeho letové deníky a odeslalo je na Úřad pro civilní letectví na přezkum správnosti údajů. Záznamy nalétaných hodin jsou přitom nezbytné pro získání kvalifikace, kterou jako pilot potřebuje i v civilním sektoru.
Škrabálek je nyní ve sporu jednak s civilním úřadem, který označil údaje v denících za padělané, jednak s leteckou službou, která podle něj jeden z dokumentů nezbytných pro leteckou profesi ztratila.
Nejedná se přitom o první spor mezi Škrabálkem a nadřízenými. Stupňující se problémy na pracovišti předcházely propuštění pilota v roce 2013. Škrabálek se tehdy proti výpovědi úspěšně ubránil u soudu. Během následujících tří let prý však nebyl téměř vůbec nasazován do služby a pobíral plat, ačkoli neměl zadanou žádnou práci.
Zatímco Škrabálek prý považoval záležitost po návštěvě ředitele za vyřízenou, jeho nadřízení vypověděli, že nesplnil podmínky kontroly a vzepřel se tím provoznímu nařízení.
Obhájce napadl při vyslýchání svědků způsob, jakým byl rozkaz předložit doklady vydán. Pokyn policejního prezidenta, který se rozkazy zabývá, opravňuje k jejich vydávání pouze ředitele nebo jeho náměstka v případě, že ředitel není ve službě. Nařízení přitom vydal náměstek ředitele Pavel Forst v době, kdy Hytych podle všeho ve službě byl.
Obhájci se dále nelíbilo, že ačkoli letecká služba disponuje dvěma systémy zveřejňování interních řízení, zmíněný rozkaz v nich publikován nebyl a jeho znění obdrželi piloti buď ústně nebo e-mailem. Nebyly tak, namítala obhajoba, dodrženy formální znaky rozkazu podle příslušných předpisů.
Následně Škrabálkův právník připomněl, že podle starého trestního zákoníku (nový platí od roku 2010) se posuzovala rovněž závažnost společenských dopadů neuposlechnutí rozkazu a že by soud měl přihlédnout k minimálním následkům činu obžalovaného.
Soudkyně v odůvodnění rozsudku ovšem uvedla, že požadavky nadřízených "nebyly šikanózní" a obžalovaný si musel být vědom, že se dopouští neuposlechnutí rozkazu, když odmítal předložit doklady oprávněné osobě. Škrabálkova námitka, že originály ukazoval řediteli, je podle ní bezpředmětná.
Apple představil své novinky: iPod touch má být levnější a připravený na hry. Překvapivě zůstává na trhu iPod Classic. Největších změn doznal iPod nano a přicházejí také nové iTunes.
Slavnostního uvedení nových produktů společnosti Apple se po nemoci zúčastnil i šéf společnosti Steve Jobs. Hned na začátku ukázal nový firmware 3.1 pro iPod touch i iPhone. Také inovované iTunes a novinky v přehrávačích iPod.
iPodu nano bylo dopřáno ze všech ve středu představených přehrávačů nejvíc změn. Dlouho se spekulovalo, že většina iPodů brzy dostane fotoaparát/kameru. Dočkal se jen nano, který disponuje i mikrofonem a reproduktorem. Nano má při stejných rozměrech o něco větší displej s úhlopříčkou 2,2".
Při poslechu rádia je možné ho pozastavit a posléze pokračovat od bodu přerušení. Systém je totiž schopen po určitou dobu vysílání nahrávat (obdoba Timeshiftu u TV). Od iPodu Shuffle přišlo hlasové menu VoiceOver a novinkou je i krokoměr pro systém iPod Sport Kit, vyvinutý ve spolupráci s Nike.
Na povrchu přístroje je leštěný hliník nanesený elektrolýzou. Cena u 8GB modelu začíná na 149 USD (asi 2 600 Kč), za 16GB model zájemce zaplatí 179 USD, tedy asi 3 200 Kč.
Nejmenší iPod Shuffle ukazuje pouze barevné změny. Nové přichází barvy černá, stříbrná, růžová, zelená a modrá.
Apple prý teď spolupracuje s výrobci sluchátek na integrovaném ovládání, které doposud umožňovala jen sluchátka v základním balení. Ceny jsou odstupňované podle kapacity: za 2 GB 59 USD (cca 1 000 Kč), 4 GB stojí 79 USD (1 400 Kč). Speciální ocelová 4GB edice pak bude stát 99 USD, asi 1 800 korun.
Dotykový iPod touch má být nově lépe připraven na hry. Modely s kapacitou 64 a 32 GB jsou podle Applu o 50 % rychlejší a podporují grafické rozhraní Open GL | ES ve verzi 2.0. Firma spolupracuje s řadou známých herních vývojářů, například s Electronic Arts či Gameloft.
Firma se také rozhodla snížit cenu o 50 dolarů; u nejlevnějšího 8GB modelu to vychází těsně pod psychologickou hranici 200 USD (cca 3 600 Kč), za 64GB model zájemce zaplatí 399 USD (cca 7 100 Kč), v případě 32GB přístroje se bude cena pohybovat na 299 USD , 5 300 Kč.
Dlouho pohřbívaný iPod Classic s pevným diskem se stále drží při životě, asi i díky pomalu klesajícím cenám flash pamětí. Tenká verze s kapacitou navýšenou ze 120 na 160 GB bude stát stejně, tedy 249 USD, což je v přepočtu 4 500 Kč.
Nový firmware zaujme asi jen vylepšeným systémem Genius nově určeným i pro aplikace na iTunes.
Více firmawre i iTunes čtěte v článku Apple představil iTunes 9 a firmware 3.1 pro iPhone
Jobs se také pochlubil, že iTunes (v Česku stále oficiálně nedostupné) prodaly asi 8,5 mld. písniček. Verze iTunes 9 má tzv. Genius Mixes, který má na základě analýzy 27 milionů knihoven od reálných uživatelů nabízet skladby lépe šité na míru konkrétnímu kupujícímu.
Jste plná elánu?
Hrozně moc. S minulou sezonou se to nedá srovnat. Chuť do tréninku mám vážně velkou. Možná mi i pomohlo, že jsem si tu pauzu o dva týdny prodloužila.
A už se nenecháte zahltit vedlejšími aktivitami, tak jako před rokem?
Přesně tak, to už nikdy neudělám.
Co říkáte novým destinacím, kde se máte připravovat?
Moc je oceňuju. Po letech, kdy jsem bývali na stále stejných místech, se těším na změnu. Máme v plánu pěkná místa, kde jsme nikdy nebyli. Příští sobotu letíme do Norska do tunelu, kde se už budeme připravovat na lyžích. A následující měsíc nás čeká třítýdenní kemp ve Francii.
Opustili jste tedy takřka domovskou Pokljuku, kam jste pravidelně jezdili na soustředění?
Až v Pokljuce opraví asfalt, tak přijedeme zase zpátky. (směje se) Stýskat se mi po ní bude, to ano, protože jsme tam jako doma. Už jsem jen čekala, kdy nám dají čestné občanství. V Pokljuce je to fakt super, personál hotelu je už jako naše rodina, naši tetičky a strejdové. Vždycky se tam rádi vracíme. Přesto oceňujeme tu změnu destinaci. Už to bylo vážně pořád stejné.
Stochov  - Stochovští radní přispěli Druhé mateřské škole ve městě na nákup dětské kuchyňky. Dali na ni čtrnáct tisíc korun.
Když před půl stoletím "jednaosmdesátiletá tetička Otová z Roudnice na los získaný za tři odevzdané králičí kožky vyhrála osobní automobil", věděl o tom celý národ. Reportáž se šťastnou výherkyní prošla filmovým týdeníkem, jaká to byla událost. Dnes se něco podobného stát nemůže. Výherci milionů ze sázkových her jsou pro širší veřejnost neznámí. "Osudy výherců nesledujeme, pro nás jsou anonymní," říká mluvčí Sazky Zdeněk Zikmund.
Výhra, která přišla omylem
Zvědavci se musí spokojit jen s čísly. Třeba, že u Sazky každých pět dní někdo vyhraje více než milion a že výhru vyšší než deset milionů korun vyplácí společnost v průměru jednou za čtrnáct dní. "Nejvyšší výhra v historii domácích sázkových her a loterií byla 113 milionů ve sportce," dodává Zikmund.
Ve východních Čechách bylo na jednu sázenku vyplaceno v roce 2006 přes 65 milionů korun, což je prozatím devátá nejvyšší výhra v historii Sazky. V regionu však padla dosud nejvyšší výhra, dosažená v teprve nedávno zavedeném herním systému StarPort. Bylo to pět milionů ze hry Ye Ha Ri, která vychází z principů staré čínské deskové hry, a výherce k penězům přišel vlastně omylem. "Chtěl si novinku jen vyzkoušet, ale omylem vložil nejvyšší možný vklad. Díky tomu se výhra vyšplhala na více než pět milionů," vysvětluje Zikmund.
Ročně prosázejí lidé v česku osm miliard korun. Na východě Čech jsou to lidé hlavně na Pardubicku a na Hradecku, nejméně na Rychnovsku. "Žebříček ovlivňuje lidnatost lokality a koupěschopnost jejích obyvatel," tvrdí prezident Sazky Aleš Hušák, kterého těší, že mezi špičku v počtu sázejících patří jeho rodiště Trutnov.
Jak se dostat k milionům?
Ač sám nepatří mezi pravidelně sázející, sázkařský svět sleduje. "Člověk se buď hráčem narodí, nebo nenarodí, a hráčů je v populace zhruba dvaačtyřicet procent. Já jsem takzvaný příležitostný hráč. Sázím v okamžiku, kdy se jackpot dostane do výše, která mě zajímá," svěřuje se Hušák. Sází však prý výhradně u konkurenčních společností: "Už proto, abych viděl, jak jim to funguje nebo nefunguje, a taky není nad to pustit konkurenci žilou!" Recept na zaručenou výhru v loterii nemá, ale nikdy by nevsadil čísla jdoucí za sebou od jedničky do šestky. "Někomu tato číselná řada připadá velmi originální, ale byli byste překvapeni. O výhru byste se museli podělit s dalšími osmi tisíci sázejícími, a to by na vás moc nezbylo," říká Hušák.
Mluvčí Sazky přidává i jinou radu: "Je dobré sázet čísla od jedenatřicítky výš." Proč? "Třetina sázejících volí takzvaná rodinná čísla, což jsou většinou data narození. A protože měsíc má jednatřicet dní, s vyššími čísly máte větší šanci, že se o výhru nebudete s nikým dělit," vysvětluje Zikmund.
Dodavatelům energií dochází trpělivost s chronickými neplatiči. Problémy s neuhrazenými účty chtějí řešit s pomocí moderních technologií. Pražská plynárenská tak od letošního roku instaluje u neplatících zákazníků inteligentní plynoměry, které umí dálkově odpojit dlužníka od dodávky plynu.
"Ta nebude obnovena do té doby, než dlužník svou pohledávku vůči naší společnosti vyrovná nebo než s ní sjedná přijatelné řešení celé situace," uvedl mluvčí plynárny Miroslav Vránek.
Další variantou je plynoměr, který umožňuje odběr plynu pouze při vložení předplacené karty. V případě vyčerpání kreditu přeruší plynoměr dodávku plynu, a to až do doby opětovného dobití karty.
Obě zařízení postupně Pražská plynárenská instaluje u klientů, kteří opakovaně neplní své závazky. "Chápeme, že se někteří naši zákazníci mohou z různých důvodů dostat do složité situace, která jim zabrání přechodně plnit závazky. Bohužel se vyskytují i lidé, kteří s námi nekomunikují a dohodnout se nechtějí. V těchto případech pak nezbývá než postupovat razantně," dodává Miroslav Vránek.
